---
order: 3
title: Obra épica de colonización humana
descripcion: A pervivencia dos sistemas tradicionais de cultivo nas vertentes escarpadas dos canóns fluviais sustentada en técnicas milenarias.
galeria:
  - img: 3/san_fiz.webp
    alt: Ribeira Sacra
  - img: 3/cortezada.webp
    alt: Ribeira Sacra
  - img: 3/bodegas_ronsel.webp
    alt: Ribeira Sacra
  - img: 3/souto_chao.webp
    alt: Ribeira Sacra
graficos:
  - img: 3/socalcos.webp
    alt: Ribeira Sacra
---

Socalcos, sucalcos, muras, paredes, muros, paredós, calzadas, son todos eles nomes que reciben as terrazas de cultivo, un trazo característico e singular da Ribeira Sacra e, sobre todo, un enxeño da alta eficiencia hídrica e edáfica.

Os socalcos, o espectacular abancalamento do cultivo agrícola en pendentes extremadamente abruptas, son unha obra épica de colonización humana.

Esta é unha terra que desde a Idade Media se especializa en viticultura, sen obviar a importancia doutros cultivos como a castaña ou a cereixa. A natureza singular, a pegada monástica e as comunidades campesiñas construíron esta paisaxe, viva e funcional ata o presente.
