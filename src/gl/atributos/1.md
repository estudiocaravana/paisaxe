---
order: 1
title: Un territorio de gran beleza escénica
descripcion: Os espectaculares canóns e vales fluviais sustentan e singularizan a paisaxe da auga da Ribeira Sacra. Os profundos, espectaculares e sucesivos anllos son o seu emblema.
galeria:
  - img: 1/cabo.webp
    alt: Meandro do Cabo do Mundo
  - img: 1/cubela.webp
    alt: Meandro da Cubela
  - img: 1/auga.webp
    alt: Fervenza de Augacaída
  - img: 1/vilouxe.webp
    alt: Meandro no río Sil desde o miradoiro de Vilouxe
datos:
  - texto: Pendentes que chegan ata 85&deg;
  - texto: 486 ríos
graficos:
  - img: 1/hipsometria.webp
    alt: Hipsometría Ribeira Sacra
---

A unión dos ríos Miño e Sil e de centos de fíos de auga conforma un territorio de altos canóns e vales fluviais profundos, por onde a auga discorre entre abruptas pendentes.

Á franxa de terreo que desde o altiplano se asoma ás escarpadas vertentes se lle coñece como <em>bocarribeira</em>. As <em>bocarribeiras</em> do Miño e do Sil na Ribeira Sacra son asento de numerosas aldeas que outean o fondo do val.

A pesar da aparente naturalidade e illamento, trátase dun espazo fluvial intensa e longamente intervido, onde cada metro de terra dispoñible foi adaptado ás necesidades da vida humana. A natureza, o xénero humano, as súas crenzas, anhelos e sentido de supervivencia crearon nestes paraxes unha das sinfonías máis fermosas a partir da auga.
